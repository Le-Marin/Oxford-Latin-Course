<!DOCTYPE html>
<html lang="ru">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>VI</title>
    <link rel="shortcut icon" href="#">
    <link rel="stylesheet" href="style.css">
  </head>
  <body>
    <div class="container">
      <h1>VI</h1>
      <div class="text">
<center><b>Школа Флавия</b></center>

	Quīntus ad lūdum lentē ambulat et saepe cōnsistit, sed Horātia celeriter prōcēdit; <span class="word" data-value=":первая, раньше других">prior</span> ad lūdum <span class="word" data-value="ad-venīre:приходить, прибывать">advenit</span> et puellās salūtat <span class="word" data-value=":которые">quae</span> <span class="word" data-value=":около, близ">prope</span> <span class="word" data-value="iānua -ae|f:дверь">iānuam</span> manent; longum colloquium cum Iūliā facit, puellā valdē <span class="word" data-value="pulcher -chra -chrum:красивый">pulchrā</span>. Quīntus in viā amīcum videt, <span class="word" data-value=":по имени">nōmine</span> Gāium; eum vocat. Gāius ad lūdum festīnat, sed ubi Quīntum audit, cōnsistit et “Quid facis, Quīnte?” inquit. “Festīnāre <span class="word" data-value="dēbēre:быть должным">dēbēs</span>. <span class="word" data-value=":поздно">Sērō</span> ad lūdum venīs. Ego festīnō.” Quīntus respondet: “Nōn sērō venīmus, Gāī.” Gāium <span class="word" data-value="iubēre:приказывать, велеть">iubet</span> manēre; ille ānxius est, sed manet. <span class="word" data-value=":так что">Itaque</span> Quīntus et Gāius lentē ad lūdum prōcēdunt.
	<span class="word" data-value="cēterī -ae -a:прочие, остальные">Cēterī</span> puerī iam adsunt. <span class="word" data-value="magister -trī|m:учитель">Magister</span> <span class="word" data-value="|(+ abl):из">ē</span> iānuā exit et eōs iubet intrāre et sedēre; puerī lūdere <span class="word" data-value="cupere -iō:хотеть, желать">cupiunt</span>, puellae labōrāre. Magister, ubi <span class="word" data-value="nec... nec...:ни... ни...">nec</span> Quīntum <span class="word" data-value="nec... nec...:ни... ни...">nec</span> Gāium videt, īrātus est et clāmat: “Cūr nōn adsunt Quīntus et Gāius? Cūr sērō veniunt?” Tandem intrant Quīntus et Gāius et magistrum salūtant. Sed ille clāmat: “Cūr sērō venītis? Malī puerī estis.” Iubet eōs celeriter sedēre.
	Diū sedent puerī et magistrum audiunt; diū clāmat magister et <span class="word" data-value="littera -ae|f:буква">litterās</span> <span class="word" data-value="docēre:обучать, преподавать">docet</span>. Puerī litterās in <span class="word" data-value="tabula -ae|f:дощечка (для письма)">tabulīs</span> <span class="word" data-value="scrībere:писать">scrībunt</span>; magister tabulās spectat et litterās <span class="word" data-value="cor-rigere:исправлять">corrigit</span>.
	Decimus, puer magnus et <span class="word" data-value="stultus -a -um:глупый">stultus</span>, litterās aegrē <span class="word" data-value="discere:учить, изучать">discit</span>. Magister eum iubet tabulam <span class="word" data-value=":ему (т. е. учителю)">ad sē</span> <span class="word" data-value=":приносить, принести"><span class="word" data-value=":(при)носить, (при)нести">ferre</span></span>; tabulam spectat. “Decime,” inquit, “<span class="word" data-value="asinus -ī|m:осёл">asinus</span> es; litterās nōn <span class="word" data-value=":правильно, верно">rēctē</span> scrībis.” Decimus “<span class="word" data-value="errāre:ошибаться">Errās</span>, magister,” inquit; “asinus nōn sum. Litterās rēctē scrībō. Ecce!” Litterās <span class="word" data-value=":снова, повторно, ещё раз">iterum</span> scrībit, sed Flāvius “<span class="word" data-value=":наглый, бесстыдный">Impudēns</span> es, Decime,” inquit, “et asinus; litterās nōn rēctē scrībis.”
	Diū labōrant puerī. Tandem Iūlia “<span class="word" data-value=":усердно">Dīligenter</span> labōrāmus, magister,” inquit; “litterās bene scrībimus; fessī sumus. Itaque dēbēs <span class="word" data-value=":нас">nōs</span> domum <span class="word" data-value="dī-mittere:отпускать, отпустить">dīmittere</span>.
	Flāvius eam <span class="word" data-value=":радушно, ласково, приветливо">benignē</span> spectat. “<span class="word" data-value=":да, именно">Ita vērō</span>,” inquit; “dīligenter labōrātis, puerī, itaque <span class="word" data-value=":вам (дословно: вас)">vōs</span> iubeō domum <span class="word" data-value="ab-īre:уходить, уйти">abīre</span>.” Cēterī laetī domum festīnant, sed Flāvius Decimum iubet in lūdō manēre. “Tū, Decime,” inquit, “dēbēs litterās iterum scrībere.” Itaque Decimus in lūdō miser sedet <span class="word" data-value=":пока, в то время как">dum</span> cēterī in viā lūdunt.

	<i>Respondē Latīnē:</i>
	1. Cūr prior ad lūdum advenit Horātia?
	2. Ubi Quīntus et Gāius adveniunt, cūr īrātus est magister?
	3. Cūr dīcit magister: “Decime, asinus es”?
	4. Quid respondet Decimus?
<br>
<br><b><center>Флавий решает рассказать историю</center></b>

	Postrīdiē Quīntus et Horātia et Gāius <span class="word" data-value=":вовремя">mātūrē</span> ad lūdum adveniunt, sed Decimus sērō advenit. Flāvius “Cūr sērō ad lūdum venīs, Decime?” inquit. Decimus respondet: “Errās, magister. Ego nōn sērō veniō. Cēterī <span class="word" data-value=":раньше, раньше времени">mātūrius</span> adveniunt.” Flāvius valdē īrātus est; “Impudēns es, Decime,” inquit; iubet eum sedēre et dīligenter labōrāre.
	Mox puerī litterās scrībunt. Dīligenter labōrant. Tandem Horātia “Magister,” inquit, “dīligenter labōrāmus et litterās diū scrībimus. Fessī sumus. Itaque dēbēs fābulam <span class="word" data-value=":нам">nōbīs</span> nārrāre.” Flāvius “Ita vērō,” inquit, “dīligenter labōrātis. <span class="word" data-value=":поскольку">Quod</span> bonī puerī estis, <span class="word" data-value=":хочу">volō</span> fābulam nārrāre.” Iubet eōs <span class="word" data-value="at-tendere:внимать, уделять внимание">attendere</span> et <span class="word" data-value=":его (т. е. учителя)">sē</span> audīre.

	<i>Respondē Latīnē:</i>
	1. Quid agunt puerī ubi <span class="word" data-value="schola -ae|f:урок">schola</span> <span class="word" data-value="in-cipere -iō:начинаться">incipit</span>?
	2. Quid Horātia Flāvium rogat? Cūr?
	3. Cūr Flāvius concēdit?</div>
    </div>
    <div id="tip"></div>
    <script src="tip.js"></script>
  </body>
</html>
